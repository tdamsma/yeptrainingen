---
title: Andere Thema's
img: andere-themas-1.jpg
alt: Groep in gesprek
---
Elk individu is anders en iedereen heeft zijn eigen unieke vragen en uitdagingen. Coaching bij Yep is dus altijd maatwerk. We geven je graag een beeld van thema's waarop veel anderen bij Yep al gecoacht zijn. Staat jouw vraag er niet tussen, twijfel dan niet en neem [contact](https://yeptrainingen.nl/contact/) op.

## Zichtbaarheid


> “Ik hoor vaak dat ik onvoldoende op de voorgrond treedt en wil daarmee aan de slag.”

Vind je het lastig om jezelf te profileren? Hoor je vaker terug dat je onvoldoende zichtbaar bent? In een aantal coachsessies staan we stil bij de vraag wat je van jezelf wilt laten zien en oefen je hoe je jezelf kunt presenteren op een manier die bij jou past.

Het kan zijn dat het voor jouw situatie handig is om ook in groepsverband te werken aan je zichtbaarheid. Je kunt na de individuele coaching dan terecht in onze onze presentatietraining[presentatietraining](https://yeptrainingen.nl/trainingsaanbod/). 


## Persoonlijk leiderschap


> "Ik heb het gevoel dat ik weinig invloed heb op wat er in mijn leven gebeurt. Dingen overkomen me en ik heb het gevoel dat ik geleefd word. Ik wil meer grip op mijn dagen."

Persoonlijk leiderschap is een abstract begrip, dat in de praktijk gaat over vragen als: Weet ik wat voor mij belangrijk is? Lukt het me om daar naar te handelen en dit ook vol te houden? Welke valkuilen herken ik en hoe voorkom ik dat ik daarin terecht komt? Hoe meer je het gevoel hebt regie te hebben over je eigen leven, hoe makkelijker het is om op dagelijkse basis om te gaan met uitdagingen die op je af komen.

Heb je een droom die je wilt waarmaken, en wil je meer praktisch aan de slag met een stappenplan, dan kan dat ook in de coaching of in onze training van [droom naar doel](https://yeptrainingen.nl/trainingsaanbod/).


## Leiderschap


> "Als leidinggevenden kijken veel mensen naar mij. Ik heb het gevoel met heel veel verschillende dingen tegelijk bezig te zijn: sturen op resultaat, verbinden, inspireren en richting geven. Doe ik het wel goed?"

Als leider heb je vaak weinig tijd voor je eigen ontwikkeling. In dit coachingstraject maken we daar ruimte voor. We staan enerzijds stil bij hobbels die jij als leider tegen komt en maken anderzijds ruimte voor een blik naar de toekomst: wat voor leider wil jij zijn?

## Timemanagement


> "Mijn agenda loopt over, ik ben constant brandjes aan het blussen en aan het eind van de dag heb ik het gevoel dat ik niet toegekomen ben aan hetgeen echt belangrijk voor me is."

Voor sommigen is goed agendabeheer een vanzelfsprekendheid, voor anderen is het uitdagend terrein. Dit coachtraject heeft als doel te ontdekken wat jij nodig hebt om vanuit rust en overzicht te werken. En inderdaad, dat is voor iedereen wat anders. We gaan heel praktisch aan de slag met het slim organiseren van je werk en staan tegelijkertijd stil bij meer fundamentelere vragen: Met welke taken zou jij je agenda in een ideale wereld willen vullen?

Lijkt het je wat om met dit onderwerp aan de slag te gaan in groepsverband? Volg dan onze [training](https://yeptrainingen.nl/trainingsaanbod/) over dit onderwerp.


## Groepen begeleiden


> "Als ik overleggen over trainingen begeleid dan kost dat mij heel veel energie. Ik heb er genoeg van om keihard aan het werk te zijn, terwijl de deelnemers niet zo betrokken zijn als ik zou willen. Ik ben op zoek naar handvatten om steviger in mijn rol als begeleider / trainer te staan."

Iedereen die met groepen werkt, weet dat er veel komt kijken bij het begeleiden ervan. Je bent als trainer of begeleider nooit uitgeleerd en eens in de zoveel tijd kom je weer op een punt waarop je behoefte hebt aan een boost in je ontwikkeling. Deze coaching is voor jou als je specifieke vaardigheden extra aandacht wil geven of patronen wil doorbreken die je nu belemmeren in verdere groei.

In ons Train-de-trainer programma [train-de-trainer programma](https://yeptrainingen.nl/trainingsaanbod/) leer je de kneepjes van het trainersvak. Tijdens de coaching heb je de mogelijkheid om specifieke vragen rondom jouw begeleidingsrol in te brengen. Dat kan heel praktisch zijn als je behoefte hebt aan inspiratie voor nieuwe en effectieve (online) werkvormen, of als je een frisse blik nodig hebt om de puntjes op de i te zetten aan de vooravond van een spannende bijeenkomst. Het kan ook zijn dat je in je rol als coach en trainer een patroon gaat herkennen dat je graag wil doorbreken, zoals bijvoorbeeld gespannenheid als je voor de groep staat, of moeite met confronteren en stevig interveniëren in groepsprocessen. 

![afbeelding sneeuwvlokjes](./andere-themas-2.jpg)