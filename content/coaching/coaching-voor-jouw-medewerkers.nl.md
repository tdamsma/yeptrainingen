---
title: Coaching voor jouw medewerkers
img: coaching-voor-jouw-medewerkers-1.jpg
alt: staand gesprek
volgnummer: 5
---

> ”Er speelt veel bij ons op de werkvloer. Dit is een tijd waarin onze medewerkers wel wat extra aandacht kunnen gebruiken.”

Als jij het belangrijk vindt dat in jouw organisatie mensen begeleiding kunnen krijgen, dan wil je dat goed organiseren. Wij denken graag met je mee of gaan direct voor je aan de slag. Lees hieronder hoe!

## Adviesgesprek

Wellicht merk je in jouw organisatie dat werknemers behoefte hebben aan coaching. Je ziet het als een goed teken dat medewerkers met hun ontwikkeling aan de slag willen en gelooft dat het bij goed werkgeverschap hoort om hierover in gesprek te gaan. Als je je afvraagt hoe je dit het beste kunt organiseren, dan kun je contact met ons opnemen. Samen bespreken we hoe je coaching breed en laagdrempelig in jouw organisatie kunt aanbieden. Wij kunnen je begeleiden bij het zoeken van de juiste coach voor een specifieke medewerker of helpen je bij het opzetten van een coachingspool zodat je makkelijk kunt doorverwijzen als je medewerkers behoefte hebben aan coaching.

## Inloopcoaching

Het kan zijn dat in jouw organisatie op dit moment veel speelt op een bepaald thema. Misschien is de werkdruk hoog of is er een grote verandering gaande op de werkvloer. Je wilt daarom begeleiding aanbieden aan medewerkers, zonder allerlei langdurige en kostbare trajecten in te gaan. Dan is inloopcoaching mogelijk mogelijk iets voor jouw organisatie.

Hoe ziet de inloopcoaching eruit? Op vaste dagen komt één van onze coaches naar kantoor en kunnen medewerkers zich intekenen voor een kort coachgesprek van 45 minuten. Samen met jou als opdrachtgever gaan we na wat inloopcoaching verder vraagt in termen van organisatie en communicatie aan medewerkers.

## De Coaching strippenkaart

Wat we ook aanbieden is een strippenkaart voor 5 of 10 coachgesprekken. Op die manier kun je als organisatie vooraf een aantal sessies inkopen en kunnen medewerkers zich vervolgens laagdrempelig zelf aanmelden. We kunnen afspraken maken over de manier waarop het aanmelden gebeurt en welke terugkoppeling we geven naar leidinggevenden en/of HR. Het grootste voordeel van de strippenkaart is dat er geen vertraging op de lijn zit: wanneer een collega bemerkt dat het tijd is voor een gesprek, kan direct contact met de coach gezocht worden.
Ongebruikte strippen kunnen gecrediteerd worden.

![afbeelding stedelijk](./coaching-voor-jouw-medewerkers-2.jpg)
