---
title: Training - Feedback geven in het onderwijs
img: feedback-in-onderwijs-1.jpg
---
# Feedback geven in het onderwijs

![Feedback geven in het onderwijs](https://yeptrainingen.nl/wp-content/uploads/2020/05/energie-2-1024x683.jpg) Veel scholen willen op een duurzame manier de Covid-achterstanden inlopen en blijvend een sterkere leercultuur neerzetten. Volgens de [Menukaart van het Ministerie van OCW](https://www.nponderwijs.nl/interventies/feedback) is feedback hiervoor een belangrijke en effectieve interventie voor het basis- en middelbaaronderwijs: tot 8 maanden leerwinst! Feedback geven is iets dat je in het onderwijs veel doet: stickers, krullen, strepen, doelgespreken, oudergesprekken, opdrachtbesprekingen en bijvoorbeeld collegiale consultatie zijn hier voorbeelden van. Maar hoe kom je als school met feedback tot **een duurzame verbetering van het onderwijs**? Daar komt best veel bij kijken en dit is ook afhankelijk van de situatie op school. Wij brengen voor maatwerk programma’s graag onze ervaring in op het gebied van

* vaardigheidstrainingen rondom feedback geven en ontvangen
* train-de-trainer (begeleidingsvaardigheden)
* verandermanagement
* cultuurverandering
* regietheater

## Wat is er mogelijk bij Yep?

Wij bieden **maatwerk** en werken **vrij van BTW**, alle uren en kosten worden doelgericht besteed! In ieder geval starten we met een gesprek op school én een intake met alle deelnemende leerkrachten/docenten. Dit kan ook digitaal of in de vorm van een enquête. Dit doen we omdat we het erg belangrijk vinden dat de training en de verandering die ermee wordt ingezet gedragen wordt door het hele team. En omdat we willen aansluiten bij wat jullie al doen op het gebied van feedback geven in het onderwijs. Verder hechten wij erg veel waarde aan ervaringsgerichte leervormen. En is er veel mogelijk: van 1 studiedag tot een traject van een jaar. Van een focus op feedback aan leerlingen en ouders, tot een focus op feedback aan collega's onderling. Van zelf actief oefenen met rollenspellen tot het kijken naar educatief (regie)theater. We denken hierin graag mee met wat de school voor ogen heeft en haalbaar acht. Om een indruk te geven zetten we hieronder een paar voorbeelden situaties neer.  

### Situatie 1: Aanspreekcultuur in het team verbeteren

![Feedback in het middelbaaronderwijs](https://yeptrainingen.nl/wp-content/uploads/2020/05/coaching-voor-medewerkers-1024x683.jpg)  

> Vraag vanuit de school: _De leerkrachten op onze school staan al erg onder druk qua werktijden. Wij kiezen daarom voor een programma dat een beperkte extra investering van hun tijd vraagt. We richten ons vooral graag op feedback aan collega's onderling, een betere aanspreek cultuur in het team. We willen werken aan goede observatie vaardigheden en vaardigheden rond feedback geven op ons systeem en ieders individuele aanpak in het onderwijs, een sfeer creëren waarbij feedback als prettig wordt ervaren. Daarnaast willen we dat iedere leerkracht ook feedback van de trainer ontvangt en in een 1 op 1 situatie kan voor bespreken of oefenen alvorens over te gaan tot het geven van feedback aan collega's of leerlingen. Het zou mooi zijn als de trainer daarnaast ook aandacht kan geven aan het feedback geven tussen leerlingen onderling. De tijd die we beschikbaar hebben: 2 studiedagen en per leerkracht 2 uur voor klassenobservatie en 2 coaching gesprekken van 1,5 uur. _

Aanpak vanuit Yep: We starten met een enquête binnen het team: waar ligt de winst, wat zijn nog hindernissen in het geven van feedback, wat wil men graag leren en aanpakken? Vervolgens kiezen we voor een gezamenlijke aftrap op studiedag 1: eerst werken we aan het onderlinge vertrouwen en in de middag staan vaardigheden rond observeren, feedback geven op onderwijs-specifieke vaardigheden en feedback ontvangen centraal. We oefenen met instap casussen. Aan het eind van de dag is er een werkvorm waarbij leerkrachten elkaar op een laagdrempelige manier in tweetallen opzoeken om feedback te vragen en te geven. Daarna vinden de eerste klassenobservaties en coaching gesprekken plaats. Leerkrachten passen enkele opdrachten toe en voor wie dat wil is er aanvullende literatuur. Met het MT vinden 2 van de 3 sparringmomenten plaats. Hoe kan de verbetercultuur geïntegreerd worden in het bestaande systeem? Hoe kan het MT een voorbeeldrol neerzetten en het team op een prettige manier ondersteunen om met regelmaat feedback te blijven geven? We bespreken de mogelijkheden zowel op het gebied van organisatie, techniek en gedrag. Op studiedag 2 gaan we in op brede thema's die binnen de observaties en coaching naar voren kwamen. Met acteur wordt er met meer complexe feedback gesprekken geoefend. En verder staan we stil bij de successen rondom het begeleiden van leerlingen bij het geven van onderlinge terugkoppeling/feedback. Tot slot is er aandacht voor de inbedding van feedback in de vergaderstructuur en begeleidingscyclus in de school. Er wordt afgesproken dat elke leerkracht per maand aangeeft waarop diegene graag feedback ontvangt. Tot slot is er voor het MT nog een sparringmoment, waarop de tot dan toe ervaren hindernissen en de weg vooruit worden besproken. Alle leerkrachten plannen met de coach het tweede observatie moment en coaching gesprek in, waarin op individueel niveau aandacht is voor het verbeteren van feedback in het onderwijs.

### Situatie 2: dagdeel feedback binnen het team

![Feedback in het basisonderwijs](https://yeptrainingen.nl/wp-content/uploads/2016/03/Trainingsaanbod-1024x683.jpg)

> Vraag vanuit de school: _Wij hebben voor andere interventies gekozen, maar willen toch ook een dagdeel uittrekken voor het geven van feedback onderling binnen ons team. Dit doen we graag met acteur, dicht bij onze praktijk. We willen dat iedereen professioneel feedback kan geven na afloop._

Aanpak vanuit Yep: Een dagdeel is voldoende om de basis van het feedback geven en ontvangen onder de knie te krijgen. We vragen het team om tevoren in gesprekken of middels een enquête een beeld te schetsen van de huidige ervaringen rondom feedback en de obstakels die worden ervaren.  Het dagdeel bestaat voor het grootste deel uit het oefenen met de acteur en het reflecteren op die oefening: wat is het effect van een bepaalde aandacht? Wat mag er niet ontbreken in je feedback en hoe zorg je ervoor dat het helpend overkomt? Alle oefeningen rondom het feedback geven komen zijn vanzelfsprekend herkenbare situaties uit het onderwijs! We geven veel houvast en delen achteraf met de directie wat ons verder opvalt aan het team - we doen aanbevelingen voor verdere nazorg intern. Misschien bleek uit de enquête vooraf wel dat het moeilijk is om feedback te geven wanneer je de ander niet veel meemaakt tijdens het onderwijs. In dat geval bevelen wij aan om een aantal meeloop momenten te organiseren, gekoppeld aan een feedback opdracht.  

### Situatie 3: Vooral werken aan de vertrouwensband onderling

 
> ![Feedback in het onderwijs](https://yeptrainingen.nl/wp-content/uploads/2016/03/Yep-8-of-191-1024x683.jpg)

Vanuit de school: _Op onze school zijn er veel wisselingen geweest. We merken dat leerkrachten huiverig zijn om feedback te geven omdat ze elkaar onvoldoende kennen en ook omdat rollen en verantwoordelijkheden niet voor iedereen duidelijk zijn. Daarom willen we eerst aan een vertrouwensband werken, zorgen dat men elkaars verantwoordelijkheden kent en vervolgens de stap naar feedback geven maken. We vinden dit een belangrijke stap om met elkaar te zetten en willen er zo veel tijd voor uittrekken als nodig is. Wel fijn als er rekening wordt gehouden met de werkdruk van onze leerkrachten en de pieken in het onderwijs. We stellen een efficiënte manier van begeleiden op prijs._

Vanuit Yep: Wij stellen voor om een halve dag te besteden aan die vertrouwensband: met speelse oefeningen deelt het team persoonlijke ervaringen en informatie. Men schetst het droombeeld over hoe de onderlinge samenwerking en ondersteuning eruit zou kunnen zien. Als groep, maar ook individueel deelt men zorgen en wensen rondom de feedback cultuur. Vervolgens maken we een start met feedback geven, maar alleen nog vraag gestuurd: iedereen mag aangeven waarop diegene graag feedback wil ontvangen. Het MT werkt ondertussen aan het creëren van goede randvoorwaarden voor een betere aanspreekcultuur. En bespreken dit in een interne vergadering met het team. Wanneer de verantwoordelijkheden helder zijn, wordt het gemakkelijker om elkaar aan te spreken op het nakomen hiervan. Dit spreekt het team expliciet met elkaar af. De directie wordt in het begin apart begeleid in het geven van feedback, zodat zij hierin het voortouw kunnen nemen en het team zich zo vrij mogelijk voelt in de training. Het team kijkt naar educatief theater rondom feedback geven, en mogen de acteurs zelf aansturen met tips en experimenten. Later komt dit bij elkaar. Zo bouwen we stapsgewijs toe naar een verbetercultuur waarbij feedback geven aan elkaar er al vanzelfsprekend bij hoort. De begeleiding bestaat uit minimaal 6 sessies van 3 uur. Een deel van de inhoud vullen we pas later in.

### Situatie 4: Feedback aan kinderen en ouders

![Feedback geven in het onderwijs](https://yeptrainingen.nl/wp-content/uploads/2021/05/coaching-1-5-Copy-1024x1024.jpg)

> Vraag van een school: _Wij willen ons specifiek verdiepen in het geven van feedback aan leerlingen en ouders. Wat slaat goed aan? Wat kunnen zij aan? We merken dat sommige docenten ongemotiveerd zijn om feedback aan ouders te geven, door de reacties die ze erop kunnen krijgen of doordat ze er weinig effect van terug zien. Wat kunnen we hiermee?_

Bijpassende aanpak van Yep: Wij stellen voor om eerst te onderzoeken hoe het tot nu toe gaat en wat maakt dat er weinig effect te zien is. Mogelijk ligt dit niet aan de feedback vaardigheden, maar aan iets anders? Aansluiting op niveau van ouders, opvolging van de feedback oid. We beginnen met een onderzoek dat deels uit gesprekken met leerkrachten bestaat en deels uit een trainingssessie met acteur (in rol van ouder) waarbij de acteur steeds teruggeeft of hij/zij wat met de tips wil en kan gaan doen. Daarna plannen we de rest van het traject pas in. Docenten geven hiervoor ook hun leerwensen op en hun voorkeuren t.a.v. de manier van leren: groepstrainingen, opdrachten met daaraan verbonden intervisie, of individuele begeleiding met een gezamenlijk start- en eindmoment.  

## Verdere inspiratie!

> "Als het leerdoel helder is, gaan leerlingen en ouders zelf meer vragen stellen."

Gaan we een langer traject met elkaar aan, dan is het mogelijk om hier meerdere andere doelen bij te betrekken. Hieronder een lijst met wat wij zoal kunnen bieden in combinatie met de begeleiding rondom feedback:

* Digitale gespreksvaardigheden - oefenen met online feedback gesprekken.
* Breder inzetten op gespreksvaardigheden
* Cultuurladder/cultuurverandering – hoe ervaart het team de cultuur en wat is er nodig om vrijuit feedback te kunnen geven?
* Het stellen van doelen en meetbaar maken van succes – Hoe helpen doelen bij het vragen en geven van feedback?
* Leerlingen – hoe creëer ik meer gelegenheid voor feedback aan leerlingen? Hoe stimuleer ik hen om zelf naar feedback te vragen?
* Literatuur suggesties voor deelnemers die meer willen weten over teamontwikkeling
* Feedback ontvangen – waar kun je op letten als je feedback krijgt?
* Individuele coaching of team intervisie
* Bouwen aan onderling vertrouwen
* Feedback opvolgen
* Hoe voorkom je dat je bij belangrijke feedback in herhaling blijft vallen?
* On the job observatie
* Opdrachten tussen teamgenoten
* Complimenten
* Motiverende gespreksvoering
* Educatief theater voor onderwijzers of leerlingen en hun ouders
* Leerlingen opleiden in het geven van feedback aan mede leerlingen (tutoring)

We denken graag vrijblijvend mee!  

## Onderwijs-specifieke ervaring bij Yep:

Naast de eerder genoemde ervaring met de thema's begeleiden, feedback, verandermanagement en cultuurverandering, is er misschien de vraag wat wij als partij hebben met het onderwijs. Wij trainen namelijk een breed scala aan organisaties, van gemeentes tot productiebedrijven. We hebben tussen 2014 en 2018 startende docenten begeleid in het Onderwijstraineeship en Traineeship Eerst de Klas. Tussen 2012 en 2021 begeleiden we startende Universitair docenten tijdens de Basis Kwalificatie Onderwijs op het gebied van interactie met de student. Feedback is hierbij een centraal thema. Verder begeleiden we met regelmaat leerplichtambtenaren, docenten en teamcoördinatoren in de gespreksvoering door middel van talentprogramma's, gerichte trainingen en individuele coaching. Diverse leden van ons team hebben ervaring met het begeleiden van leerlingen uit basis- en middelbaaronderwijs. Trainer Marijn is daarnaast ook lid van de MR van een basisschool. En dan nog wat zijdelinkse onderwijs-werkervaring: Sarah heeft ervaring met het bespreekbaar maken van uitsluiting, inclusie op scholen en het maken van interactief theater met leerlingen. Marijn heeft ervaring met sociale vaardigheidstrainingen via sport (SamenSpel) en heeft voor VeiligheidNL meegewerkt aan de e-learning Pestpreventie voor basisscholen.

## Handige links:

Nationaal Programma Onderwijs: [https://www.nponderwijs.nl/](https://www.nponderwijs.nl/) Feedback als interventie: [https://www.nponderwijs.nl/interventies/feedback](https://www.nponderwijs.nl/interventies/feedback) Tutoring / Leren van en met mede-leerlingen: [nponderwijs.nl/interventies/leren-van-en-met-medeleerlingen](http://nponderwijs.nl/interventies/leren-van-en-met-medeleerlingen) Blog: Veranderingen volhouden: [https://yeptrainingen.nl/veranderingen-volhouden/](https://yeptrainingen.nl/veranderingen-volhouden/)