---
title: 'Hoe coachend leiderschap het verschil maakt.'
img: hoe-coachend-leiderschap-2.jpg
alt: 
date: 2024-11-27
intro: Coachend Leiderschap: De sleutel tot betrokken, gemotiveerde én doelgerichte teams
credits: Images Marijn Damsma Author Marijn Damsma
tags:
  - leiderschap
  - pro-activiteit

categories:
  - Effectiveness
  - Positive Psychology
english_title: 'Coaching leadership makes all the difference'
---

**Coachend Leiderschap: De Sleutel tot Betrokken, Gemotiveerde én Doelgerichte Teams**

Waarom voelen sommige teams zich gesteund en afgestemd, terwijl andere teams blijven worstelen met chaos en frustratie? Vaak draait het om de manier van leidinggeven. Bij Yep Trainingen geloven we in een aanpak die het beste van twee werelden combineert: vertrouwen en autonomie voor je team, mét duidelijke kaders en richting.

Dat is **coachend leiderschap**: een stijl die inspireert, begeleidt én stuurt.

Hoe dit werkt? Lees verder en ontdek hoe jij met coachend leiderschap jouw team sterker maakt – en hoe Yep Trainingen dit concreet toepast.

![Foto trainer Sophie in gesprek](./hoe-coachend-leiderschap-1.jpg)

## Meer dan alleen vertrouwen geven

Het woord ‘coachend’ doet misschien denken aan een vrije, losse stijl van leidinggeven, waarbij je vanaf de start vertrouwen uitspreekt in medewerkers en hen vrij laat. Maar **coachend leiderschap** is juist een gebalanceerde aanpak. Het draait om ondersteunen én sturen.

### Wat betekent dat in de praktijk?

1. **Heldere doelen en kaders stellen:**  
   Bepaal (gezamenlijk) doelen die passen bij langere termijn ambities en zorg dat deze voor iedereen duidelijk en haalbaar zijn. Geef hierbij kaders – daarmee voorkom je onzekerheid en overbodig zoekwerk.
2. **Begeleiding bieden:**  
   Stimuleer mensen om zelf oplossingen te bedenken, terwijl je hen aandacht en steun biedt in dit proces. Dit doe je door uitnodigende vragen te stellen en te luisteren naar de antwoorden. Jij kunt helpen door koppelingen te leggen, structuur te bieden en faciliterend op te treden. Ook zorg je voor een veilige werksfeer.
3. **Aanspreken:**  
   Merk op wanneer dingen soepel verlopen en wanneer er verbeterpunten zijn. Zorg voor een constructieve dialoog over zowel successen als verbeterpunten. Stimuleer aanspreken en reflectie binnen het team.

---

## Waarom traditioneel leiderschap vaak niet het gewenste effect heeft

Een traditionele, hiërarchische manier van leidinggeven kan effectief lijken: als manager hou je alles onder controle en geef je duidelijke instructies. Maar in de praktijk leidt dit vaak tot:

- **Gebrek aan eigenaarschap en pro-activiteit:** Medewerkers wachten op jouw instructies in plaats van zelf actie te ondernemen.
- **Overbelasting:** Managers raken uitgeput omdat ze álles zelf doen. Ook medewerkers kunnen overbelast raken doordat ze weinig autonomie ervaren of het niet eens zijn met de ideeën van de manager.
- **Weerstand:** Mensen voelen zich vaak niet gehoord of gesteund.

Aan de andere kant kan een te vrije, losgelaten aanpak ook voor problemen zorgen. Wij zien bijvoorbeeld:

- **Onzekerheid:** Zonder duidelijke doelen of kaders missen medewerkers de bevestiging dat zij met het juiste bezig zijn. Dit leidt tot veel vragen en minder daadkracht en productiviteit.
- **Gebrek aan overdraagbaarheid:** Iedereen werkt op zijn eigen manier, waardoor taken lastiger over te dragen zijn, interne communicatie niet loopt, en kennis bij één persoon blijft hangen.
- **Je signaleert problemen niet op tijd:** Als het niet goed met iemand gaat, wordt dit vaak niet opgemerkt. Ook ongewenst gedrag of onveilige omgang met data blijft onbesproken.

**Coachend leiderschap zorgt voor balans:** vrijheid binnen grenzen, met ruimte voor autonomie, groei én resultaat.

---

## Hoe Yep Trainingen coachend leiderschap toepast

Bij **Yep Trainingen** geloven we dat coachend leiderschap alleen werkt als het zowel ondersteunend als richtinggevend is. Om goed aan te sluiten bij de doelen en kaders vanuit de organisatie, doen wij deze trainingen altijd in organisatieverband – op maat.

Onze trainingen bevatten vaste elementen die leidinggevenden een stevige basis geven in deze stijl. Bekijk onze brochure voor een overzicht van mogelijke modules in een **Coachend Leiderschap traject**.

Hier alvast drie tips om coachend leiderschap in de praktijk te brengen:

- **Evalueer gezamenlijke doelen.**
- **Vraag zelf om feedback.** Deel een persoonlijk doel en stel een specifieke vraag, bijvoorbeeld:  
  _“Ik merk de laatste tijd dat ik de aandacht mogelijk wat beter kan verdelen in het team, bijvoorbeeld tijdens vergaderingen. Zou jij daar vanmiddag eens op willen letten en jouw inzichten met me willen delen?”_
- **Maak tijd vrij voor persoonlijke gesprekken.**

---

**Wil je ook leren leiding te geven vanuit overzicht, verbinding en ambitie?**
