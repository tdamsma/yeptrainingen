---
title: ""Iets met Mensen""
img: iets-met-mensen-1.jpg
alt: een lift
date: 2016-03-10
intro: Door eerst concreet te maken wat jij wil doen en welke talenten je wil inzetten, kun je veel gerichter zoeken naar vacatures.
credits: Images Marijn Damsma Author Marijn Damsma
tags: 
  - solliciteren
categories:
 - Carriere
english-version: 
---
Ik spreek veel mensen die een baan zoeken zonder te weten wat ze eigenlijk precies willen en kunnen. Vaak passen ze hun competenties en vaardigheden aan op de vacature waarop ze reageren. De huidige arbeidsmarkt versterkt deze manier van zoeken: er zijn minder banen dan werkzoekenden. Dus lijkt het vinden van een vacature het belangrijkste gedeelte voor de werkzoekende, in plaats van het vinden van een vacature die past bij wat hij of zij echt wil. 

Ik merk dat afgestudeerde na afgestudeerde de vacaturesites induikt zonder vooraf te weten wat hij of zij precies zoekt. Het resultaat: er wordt uren aan besteed en een berg uiteenlopende sollicitatiebrieven gaat de mailbox uit. Stuk voor stuk zijn ze nauw op de vacaturetekst toegespitst. En er blijft weer een 'high-potential' lusteloos en werkeloos achter. Huh?? Misschien heb je de laatste zin nog een keer moeten lezen. Want, hoe kan het nou dat die brieven keurig aansluiten op de vacaturetekst en dat de sollicitant toch werkeloos achterblijft?!

Het zit zo. Als je niet weet wat je zoekt lijkt alles wel een beetje bij je te passen. Wanneer je het wel weet, kun je snel door de vacatures heen gaan. Je gaat op minder vacatures reageren, maar je reacties zijn wel enthousiaster, authentieker en concreter dan die van anderen. Zo haal je uit minder werk meer effect. 

Er zijn nog meer redenen waarom het goed is om zo vroeg mogelijk uit te zoeken wat je wilt. Maar het lijkt me interessanter om aan te geven hoe je het aan kan pakken. Waarschijnlijk heb je al een globaal beeld van wat je wilt, maak dit concreter door onderstaand lijstje af te werken. Schrijf bij ieder punt zo veel mogelijk op wat je graag zou willen. Kom je er niet uit, begin dan met wat je in elk geval niet wil, of zoek een coach die je hierbij kan helpen. Komt 'ie!

* wat voor functie
* wat voor bedrijf
* wat voor bedrijfssfeer/-cultuur
* welke verantwoordelijkheden
* welke vaardigheden/talenten wil je kunnen benutten
* mate van samenwerken
* doorgroeimogelijkheden
* wat wil je kunnen ontwikkelen
* balans werk/prive
* salaris
* locatie
