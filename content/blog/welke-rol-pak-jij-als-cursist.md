---
title: Welke rol pak jij als cursist?
img: welke-rol-pak-jij-als-cursist-boodschappen.jpg
alt: Wie doet de boodschappen?
date: 2021-04-27
intro: "Haal jij alles uit een training? Lees eens de volgende omschrijvingen en stel jezelf deze vraag. Pak jij de rol van klant, toeschouwer of regisseur wanneer je deelneemt? En wat maakt het uit?"
tags:
  - deelnemerrollen
categories:
  - effectiviteit
  - talent
---

Haal jij alles uit een training? Lees eens de volgende omschrijvingen en stel jezelf deze vraag. Pak jij de rol van klant, toeschouwer of regisseur wanneer je deelneemt? En wat maakt het uit?

**Klant**: 

> “Wat heb jij mij te bieden? Bied maar aan en dan zie ik wel wat ik ermee doe.”

**Toeschouwer**: 

> “ik sta er open in vandaag, ik zie wel wat er op me af komt.”

**Regisseur**: 

> “ik wil weten waarom ik weerstand tegenkom in een bepaald type gesprek en hoe ik dit kan voorkomen”

Wie gaat er uiteindelijk met de meeste winst op pad?

![Om en om fruit pakken](./welke-rol-pak-jij-als-cursist-fruit.png)

Ik zal het nader toelichten:

De klant is een deel van de tijd bezig met een theoretische discussie, om de aangeboden stof te plaatsen in een abstract kader en de trainer en materie op waarde te schatten. En tenslotte is er misschien ook wat tijd over om na te denken over wat de materie en trainer te bieden hebben voor de eigen situatie.

De toeschouwer vindt bepaalde delen interessanter en herkenbaarder dan andere delen. Maar ervaart zelf geen probleem en heeft dus geen handvat nodig. Oefeningen zijn snel klaar en blijven afstandelijk. Er kan wel een eye-opener zijn en oefeningen kunnen als nuttig worden ervaren. Maar
toch raakt het de persoon niet diep in die toeschouwersrol. De vertaalslag naar
de eigen situatie wordt uiteindelijk misschien helemaal niet gemaakt.

De regisseur is gebrand op bepaalde delen van de training en zorgt ook dat dit met voldoende diepgang aan bod komt. Hij/zij neemt ruimte in, stelt vragen. De regisseur start en eindigt met de eigen werksituatie, waarin het gedrag van pas komt.

Wat kun je nu doen als je als deelnemer merkt dat je er van tevoren toch in staat van: ‘ik zie wel?’

- Verdiep je vast een beetje in de materie. Lees de tekst vooraf nog eens door en probeer je er wat meer bij voor te stellen. Of fris voor jezelf op wat je hier eerder over leerde. Waar ben je nu benieuwd naar?
- Maak het thema persoonlijk, ook bij een verplichte training. Als je er toch zit, zorg dan dat het geen verspilde tijd wordt!
- Verzin een bij-doel. Is het onderwerp van de training het niet helemaal voor je, misschien kun je dan op een ander vlak één of twee leerdoelen stellen. Zoals: observeren hoe de trainer met weerstand om gaat uit de groep en wat je hier zelf van kan leren.
- Bedenk vast 2 concrete vragen die je hoopt na afloop van de training te kunnen beantwoorden. En zorg tijdens de training dat je hier aandacht aan besteedt.

## Deelnemers die erg open/afstandelijk zijn

Wat kun je als trainer doen om deelnemers die erg open/afstandelijk in staan, te helpen om toch een waardevolle leerervaring op te doen?

- Intakegesprek of enquête vooraf
- Als men te voren nadenkt over de training en zeker wanneer men zelf invloed op de inhoud kan uitoefenen, wordt de training persoonlijker en relevanter.
- Opstapje bieden per oefening om link naar eigen situatie te maken.
- Doorvragen wanneer de antwoorden afstandelijk blijven, aandacht geven. Vaak komt men op echt nuttige toepassingsmogelijkheden, maar duurt het even om daar te komen.
- Blijf niet te lang hangen in theorie en beschouwing (ook al vraagt men hierom), zodat je toekomst aan oefeningen en simulaties waarin deelnemers zelf de aanpak ervaren. Op deze manier kan men zelf oordelen over de mogelijke winst van een nieuwe aanpak.
- Confronteren met jouw observaties of feedback uit de groep zijn ook krachtige manieren om deelnemers in te laten zien dat er groeimogelijkheden zijn.
- Ten slotte kun je achteraf tijd geven om expliciet over de lering voor de eigen situatie na te denken. Een wandeling met coachgesprek in tweetallen of een reflectieblad zijn hiervoor handige werkvormen.

Wij wensen iedereen nuttige, enerverende trainingen toe die echt waarde toevoegen!
