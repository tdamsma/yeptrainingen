---
name: Esther Schalkers
volgnummer: 4
---
Als trainer/coach ben ik dagelijks bezig met de persoonlijke ontwikkeling van anderen (en van mezelf!). “Ontwikkeling.” Een interessant woord, zeker als je er even bij stilstaat. Ont-wikkelen is het ontdoen van de ingewikkeldheid: dingen simpeler maken. Dichter bij je ware natuur komen te staan, bevrijd van ingewikkelde lagen en patronen. Ik geloof dat de eerste stap in persoonlijke ontwikkeling bewustwording is. Ik zie het dan ook als mijn missie om mensen steeds een beetje bewuster te maken van wie ze zijn en wat ze doen. Daarna volgt de keuze: neem ik mijn verantwoordelijkheid en wat kies ik dan? En hoe pak ik dat aan? Ik geniet ervan om mensen te laten nadenken hierover en ze de juiste handvaten aan te reiken om hun gedrag te veranderen. 
