---
title: Stappen nemen in je loopbaan
img: stappen-nemen-loopbaan-1.jpg
alt: Tekst op collage Just start
---

> “Ik hoor vaak dat ik meer talent heb dan ik benut. Ik wil mijn kwaliteiten beter leren kennen en benutten. Misschien ben ik wel toe aan een volgende stap.”


Loopbaancoaching biedt een kans voor grondig zelfonderzoek. Onderzoek naar wie je bent, wat betekenisvol werk voor jou betekent en welke unieke talenten jij bezit. Je komt er achter wat er voor nodig is om een stap te zetten die je eerder nog niet durfde te nemen.


Ben je niet zeker of je op de juiste plek zit binnen de organisatie, ben je op zoek naar meer uitdaging of zoek je een nieuwe baan maar weet je niet waar te beginnen? Loopbaancoaching is voor iedereen die behoefte heeft om bewust(e) loopbaanstappen te maken. Dus ook voor mensen die het naar hun zin hebben in hun huidige werk.  


### Waar gaat je hart echt sneller van kloppen?

Loopbaancoaching gaat heel concreet over volgende stappen in je loopbaan, maar er komt nog meer aan bod. Je gaat er achter komen waar je talenten liggen. Of misschien weet je dat al wel en is het voor jou heel belangrijk om aan de slag te gaan met de vraag waar jouw hart echt sneller van gaat kloppen. Dat kan heel prettig zijn voor iedereen die het gevoel heeft in een huidige baan te zijn gerold en er aan toe is om eigen dromen en wensen nu eens centraal te stellen.


Loopbaanboaching biedt dus alle ruimte om jezelf beter te leren kennen. Bij dat zelfonderzoek hoort ook het onder ogen komen van belemmerende gedachten en ruimte maken voor nieuwe gedachten zodat je met zelfvertrouwen een volgende stap zet.

[afbeelding voetstappen](./stappen-nemen-loopbaan-2.jpg)