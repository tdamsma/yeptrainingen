---
title: 'Online - Beeldbellen met patienten'
img: beeldbellen-met-patienten-1.jpg
alt: arts-patient gesprek achter laptop
volgnummer: 6
---

**In de training Beeldbellen met patiënten, leer je als huisarts, specialist, of andere zorgverlener omgaan met diverse actuele situaties in patiëntconsulten op afstand. Zorgverleners kunnen hiermee in kleine groepjes online oefenen. Voor huisartsen en POH'ers kunnen wij de training geaccrediteerd aanbieden via het LHV**

Wil je digitale consults aanbieden, maar voelt het nog wat onwennig? In deze training oefen je in een kleine groep met het beeldbellen, waardoor de stap naar dit type contact met patienten kleiner wordt. Door te oefenen met zowel eenvoudige casussen als uitdagende situaties, verken je wat comfortabel voelt en wat er allemaal mogelijk is via dit kanaal. En er is echt veel mogelijk, blijkt. Met voordelen voor zowel de patient als de zorgverlener.

In totaal hebben we ruim 350 huisartsen, POH'ers en specialisten begeleid op dit onderwerp. We kunnen daardoor ook veel delen vanuit die ervaring!

De training vindt digitaal plaats (via Zoom) in groepen van drie tot zeven zorgverleners. We werken met het inbrengen van eigen casussen: de lastige situaties waar jij in de communicatie met patiënten zelf tegenaan loopt. We oefenen deze in rollenspellen met een trainingsactrice. De training duurt 1,5 uur.

Dus heb je twijfels over de toegevoegde waarde van het beeldbellen, of wil je team hierin bekwamen? Mail naar [Marijn@YepTrainingen.nl](mailto:Marijn@YepTrainingen.nl) om meer informatie te krijgen. Geef daarbij graag aan of je op zoek bent naar een maatwerktraining of een open training. We helpen je graag verder!

> "Ik heb een patiënt met een angststoornis die zich vaak snel het ergste scenario in het hoofd haalt. Ze stond er op dat ze getest werd, maar ze voldeed niet aan de criteria, en ik kon het niet goed loslaten. Ik merk dat deze korte training me helpt om me minder mee te laten voeren in de emotie van de patiënt."

> "Lekker om in de groep even te stoom af te blazen. En ik merk dat ik sommige zinnetjes uit de training letterlijk gebruik, geeft houvast!"

Sarah van der Vlerk werkt als trainer/trainingsacteur veel in een medische context. Ze geeft sinds 2017 medische communicatielessen in de bachelor en master geneeskunde van de VU. Ook is ze trainingsactrice voor de Huisartsenopleiding van het AMC en voor de opleiding Verloskunde.

Marijn Damsma, Anna Stutje en Mascha Lemmers begeleiden verschillende doelgroepen professionals met gesprekstechnieken in lastige situaties met medewerkers, cliënten en patiënten.
