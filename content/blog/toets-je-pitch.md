---
title: "Toets je pitch"
img: toets-je-pitch-1.jpg
alt: een lift
date: 2016-03-08
intro: Hoe stel jij je voor aan een nieuwe collega? Wat zeg je als je kennismaakt met een potentiele opdrachtgever?
credits: Images Marijn Damsma Author Marijn Damsma
tags:
  - presenteren
  - netwerken
categories:
 - Effectiviteit
 - Carriere
english-version: Test your pitch
---
Hoe stel jij je voor aan een nieuwe collega? Wat zeg je als je kennismaakt met een potentiele opdrachtgever?

Iedereen vertelt regelmatig op een bondige manier aan een ander wat hij doet. Dit is in feite al een pitch! Doe je dit op een bewuste manier, dan kun je er veel uit halen. Zeker als je (intern of extern) een product of dienst wil leveren. Je kan er jezelf, je product of dienst, of zelfs een nieuw idee mee onder de aandacht brengen. Met de onderstaande tips kun je je eigen pitch aanscherpen.

Welke elementen maken een pitch goed?

Een goede pitch is passend.
---------------------------

Een pitch in het wilde weg levert waarschijnlijk niet veel op. Sluit aan bij een gelegenheid en in elk geval bij je gesprekspartner. Handig dus om de ander zichzelf eerst voor te laten stellen! Of stel eerst een vraag. Zodra je weet wat de ander doet/kan/wil, kan er een betekenisvolle uitwisseling ontstaan. Ben jij iemand die dit in de vingers heeft? Of voel je je vertrouwder als je de pitch van buiten kan leren en 'dreun' je hem dan op? Oefening baart kunst!

Een goede pitch is oprecht.
---------------------------

Vertel over wat je Ã©cht bezig houdt, dit levert je de beste contacten en leads op! Je komt automatisch enthousiaster over en mensen krijgen sneller de neiging om je te helpen omdat ze voelen dat ze je er een groot plezier mee doen.

Een goede pitch is duidelijk.
-----------------------------

Zorg dat je van te voren weet wat je wil zeggen. Wat moet iemand van jou weten? Wat hoop je dat de ander gaat doen met deze informatie?

Een goede pitch is bondig.
--------------------------

Houd het kort, zo blijft je boodschap beter hangen.

Een goede pitch activeert!
--------------------------

Sluit af met een leuke uitnodiging of vraag, waardoor de ander voor jou in actie wil komen.

![pitchen voor een groep](./toets-je-pitch-2.jpg)

Hieronder vind je 2 voorbeeldpitches. Zo krijg je een idee van wat een pitch inhoudt, en met een paar aanpassingen kun je hem vast geschikt maken voor je eigen situatie! Mocht je wat hulp kunnen gebruiken in het pitchen, dan biedt Yep verschillende trainingen aan die hierop aansluiten, waaronder Netwerken, Pitchen en Overtuigend Presenteren.

```
VOORBEELD SOLLICITATIE PITCH:
```

Wat leuk dat u mij even te woord wil staan. Mijn naam is Maria en ik ben me al een tijd aan het verdiepen in banen waarin ik met consultancy echt iets kan betekenen op het gebied van innovatie.

Mijn opleiding bedrijfskunde heb ik heel bewust gevolgd en ik ben me gaan verdiepen in veranderprocessen. Na enkele jaren ervaring opgedaan te hebben als allround businessconsultant ben ik op zoek naar een volgende stap in mijn carriere, waarbij ik me volledig op innovatie kan richten. De vacature bij uw bedrijf werd me van 2 kanten doorgestuurd.En op het eerste gezicht lijkt de omschrijving dan ook uitstekend te passen. Kunt u mij wat meer over de functie inhoud vertellen?

```
VOORBEELD PITCH KLANTENWERVING:
```

Wat goed dat jullie ook bezig zijn met data-vraagstukken! Ik zal me even voorstellen, ik ben Pieter en ik werk bij XX als adviseur data-management. Ik sta er regelmatig versteld van wat een beter gebruik van beschikbare data voor bedrijven kan opleveren. Zou je het interessant vinden om eens samen naar jullie data-warehouse te kijken?