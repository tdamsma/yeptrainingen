---
title: Hoe behoud je het teamgevoel als niemand op kantoor werkt?
img: hoe-behoud-je-het-teamgevoel-als-niemand-op-kantoor-werkt.jpg
alt: Thuiswerken op de bank
date: 2020-08-27
tags:
 - teamgevoel
 - thuiswerken
 - verbinding
categories:
 - Begeleidingsvaardigheden
intro: >
    Acht ideeen om de verbinding in je team te versterken wanneer je elkaar weinig of niet in persoon kan zien.
---

We zien tijdens onze trainingen dat veel mensen hun draai in het thuiswerken goed hebben gevonden. Het werk loopt, men is efficiënt, veert mee, leert, experimenteert. Maar één ding horen we zo vaak, één ding dat echt zonde is: de verbinding en de lol in het team is wel echt minder in deze tijd.

[Alleen thuis werken](./hoe-behoud-je-het-teamgevoel-als-niemand-op-kantoor-werkt.jpg)

Voor ons aanleiding om in dit blogbericht aandacht te richten op hoe je in digitale tijden zorgt voor meer lol en verbinding in het team!


In dit blog vind je 8 manieren waarmee jij als teamlid of teamleider het gevoel van verbinding weer kan versterken in het jaar (het jaar of de jaren??!) van corona en thuiswerken.

## Dagelijkse Huddle

Een huddle is een korte samenkomst in de ochtend met jouw team. Je kunt de huddle zien als een korte check-in waar vragen aan bod komen als:

‘Hoe gaat het vandaag met je?’

‘Wat ga je vandaag doen?’

‘Waar je heb je hulp bij nodig?’

Door middel van de huddle is iedereen in het team op de hoogte van elkaar, wordt zichtbaarder dat ieder bijdraagt aan het proces en wordt een behoefte aan hulp in een vroeg stadium gesignaleerd.

## Succes Friday

Veel mensen ervaren deze tijd als zwaar en dat maakt het extra belangrijk om successen te vieren. Houd met elkaar de positiviteit erin!

‘Succes Friday’ biedt een oplossing. Ga elke vrijdag met het hele team zitten en geef iedereen 1 minuut de tijd om zijn of haar succeservaring te delen. Moedig aan om het beeldend, in geuren en kleuren te vertellen.

Dit is ook een ideale plek voor humor en zelfspot, want vaak liggen achter de kleine overwinningen van de week grappige verhalen of persoonlijke frustratiepuntjes.

## Een Whatsapp groep voor de lol

Het is fijn om digitale meetings niet onnodig lang te maken, maar toch hebben mensen behoefte aan een lolletje tussendoor. En dat lolletje, dat momentje plezier, relativering, verbinding levert zo veel op, óók op het gebied van inzet en productiviteit. Dus geen reden om het niet te faciliteren! Dit kan in een teamchat of whatsappgroep. Handig om wel een paar afspraken met elkaar te maken over wat er wel en niet in de appgroep kan (bijv geen namen van klanten).

## Speel een spel.

Doe af en toe een online teamspel zoals Spyfall, stuur voor een bepaalde week ‘wie is de mol’ opdrachten rond of laat roulerend leden van het team een gezellige opdracht bedenken voor aan het begin van de vergadering.

## Doe groepscoaching of intervisie onder begeleiding

Stel met behulp van een coach allemaal één persoonlijk doel op voor de komende 2 maanden en ga in een aantal groepscoachings of begeleide intervisiebijeenkomsten hier samen mee aan de slag. Je leert elkaar beter kennen en beter ondersteunen, verbinding gegarandeerd. Voor een concreet voorstel kun je bij Anna terecht: [Anna@YepTrainingen.nl](mailto:Anna@YepTrainingen.nl)

## Volg een besloten training met het team

Doe met elkaar mee aan een training, om weer fris in het werk te staan. Populaire digitale trainingen die zich hier goed voor lenen: Digitaal samenwerken als een pro, Digitaal faciliteren, Co-creatie (rond een eigen team vraagstuk/uitdaging) en Overtuigend online presenteren. Wil je hier meer over weten, neem dan contact op met Marijn: [Marijn@yeptrainingen.nl](mailto:Marijn@yeptrainingen.nl)

## Faciliteer een goede werkplek

Op kantoor zijn er comfortabele stoelen, een (lekker??) koffiezet apparaat, één of meerdere computerschermen, een ergonomisch toetsenbord en een muis, zodat iedereen prettig kan werken en lichamelijke klachten worden voorkomen.

Thuis is dit anders. Niet iedereen heeft een fijne bureau, een goede stoel, een toetsenbord, of een computerscherm. Niet iedereen heeft de discipline om voldoende pauzes in te lassen of IT-kennis om de techniek naar de hand te zetten.

Ga eens het gesprek aan over wat zorgen zijn rondom het thuiswerken, ontdek hoe je collega thuis werkt en wat er nodig lijkt om dit op een duurzame manier vol te houden. Probeer die zorgen zo veel mogelijk weg te nemen, bijvoorbeeld door bestaande of nieuwe kantoorspullen in te zetten of afspraken te maken.

## Verras je collega!

Overdag thuis, 's avonds en 's nachts thuis, de verveling slaat wat sneller toe omdat we minder afwisseling om ons heen hebben. Hoe leuk als je voorafgaand aan de meeting of training een pakketje thuisgeleverd krijgt met benodigdheden en een goede zak koffiebonen! Of denk aan een gezamenlijke lunch, die bij iedereen aan huis geleverd wordt. Gaaf én nuttig cadeautje als blijk van waardering? Een goede webcam. Een plant voor op het bureau. Een CO2 meter, waarmee men zicht heeft op de luchtkwaliteit waarin men zit te werken. Een goede gehoorbeschermer voor wie thuiswerkt in een drukkere omgeving.

De verrassing hoeft geen cadeautje te zijn. Tijdens een workshop of meeting een doordachte en gave werkvorm inzetten, zorgt ook voor het verrassingseffect. 

Dit waren onze tips. Heb je een reactie of aanvulling, dan zien we die graag terug als reactie!

Dit blog is geschreven in een samenwerking tussen Thomas van Zwieten en Marijn Damsma-Blaisse

Beeld: [Designed by Freepik](https://www.freepik.com)