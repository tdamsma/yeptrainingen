---
title: Training - Timemanagement
img: timemanagement-1.jpg
alt: 2 personen aan vergadertafel overleggen met 3 personen op een groot scherm
Volgnummer: 12
---

Grote ambities, het jonge gezinsleven, de waan van de dag, onzekerheden en onervarenheid: dit zijn redenen waarom vrijwel elke starter behoefte heeft aan ondersteuning op het gebied van timemanagement. En dit thema speelt niet alleen bij jonge professionals: ook met veel ervaring blijft timemanagement altijd een uitdaging. Simpel weg, omdat er toch steeds weer iets nieuws op je bordje komt. Een reorganisatie, verandering van werkzaamheden of processen, mantelzorg.. 

Een ontevreden gevoel over wat er van je plannen terecht komt, of gedachten als:'ik ga van brandje naar brandje!','het is overleven', 'ik zit aan de max' zijn signalen dat het tijd is om je dagen handiger te organiseren! 

De training Timemanagement geeft je overzicht en handvatten om het anders te gaan doen en vooral: anders te gaan ervaren. Want hoeveel stress je ervaart, kun je in hoge mate zelf beïnvloeden. Deze training is bedoeld voor iedereen die de eigen gedragspatronen wil bestuderen en wil zien waar de ruimte ligt voor (tijds)winst. We hanteren niet 1 methodiek, maar kijken naar hoe je het nu doet, hoe dit vergelijkt met anderen in de groep en sluiten bij het geven van tips zo goed mogelijk aan bij wat je al werkt en wat er bij jou past. 

![groep zit klaar voor de training](./timemanagement-3.jpg)

Het eerste deel van de training gaat over tijdbesparende (of stress-besparende) mogelijkheden in jouw situatie, het tweede over hoe je dit gaat bewerkstelligen, zodat het niet blijft bij goede voornemens alleen. 

Wil je als team verder komen, kom dan met elkaar in een besloten groep. Op die manier kun je meteen goede afspraken met elkaar maken. Hiervan wordt veel gebruik gemaakt door start-up teams, zelfsturende teams en studentenbesturen. Vaak wordt het onderwerp Timemanagement gecombineerd met het onderwerp Effectief Vergaderen. 

We plannen nieuwe trainingen in op aanvraag Marijn@yeptrainingen.nl

![Trainer staat voor de flipover met Eisenhower matrix](./timemanagement-2.jpg)

> “Voor mij was het tweede gedeelte van de training vooral nuttig. Een aantal dingen die ik wilde veranderen had ik namelijk al bedacht, maar in de praktijk kwam daar gewoon niks van terecht. Nu zie ik waarom het mis ging en heb ik een stok achter de deur.” - Rob 

> "Wij vullen dit jaar 6 bestuursfuncties met 5 personen. Blij dat we na 4 weken al een training Timemanagement hebben ingezet om een effectieve start te maken!" - Ivo - Penningmeester van SEFA

> "Na 35 jaar verhuisde mijn kantoor naar een paar dorpen verderop. Leek aanvankelijk een klein verschil, maar betekende in de praktijk voor mij tegen te vallen. De extra reistijd, niet meer op de fiets kunnen forensen, maar vooral de 'open' en dus rumoerige nieuwe werkvloer vol verstoringen brachten mij totaal uit balans. Ik heb voor mijn gevoel hierdoor aan de afgrond gestaan (en was maar 3 jaar van mijn pensioen af). Ik zag eerst geen oplossing meer en dacht: ik kom in de ziektewet. Met meer grip op wat ik nodig had en heb om goed te werken, kon ik betere werkafspraken maken. Een eigen kamer. Bepaalde werkzaamheden loslaten. Achteraf lijkt het simpel. Ik heb veel te lang gewacht met het nemen van regie in deze situatie. De coaching op het gebied van Timemanagement heeft me hierbij geholpen. Ook fijn vond ik dat we hierin gesprekken concreet voorbereidden en konden oefenen." - Ben - medewerker verzekeringskantoor.

> “Wij merkten in het hele bedrijf een verlies aan efficientie doordat met het thuiswerken er veel structuur weg viel bij medewerkers. Normaal gezien zaten zij op vaste dagen bij vaste klanten zitten. Door in groepen allemaal de timemanagement training van Yep te volgen, hebben we deze situatie goed inzichtelijk kunnen krijgen en hebben we met elkaar rake gesprekken gevoerd over hoe dit slimmer kan." - Software bedrijf