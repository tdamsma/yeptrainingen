---
title: De verbeterpunten van leidinggevenden in de ogen van jonge medewerkers
img: de-verbeterpunten-van-1.jpg
alt: jonge medewerker zit op een kalender
date: 2019-12-13
intro: Leidinggevenden hebben grote invloed op het werkgeluk dat jonge medewerkers ervaren. Waar hechten zij waarde aan?
credits: Images Marijn Damsma, Woman Vector created by slidesgo -www.freepik.com (https://www.freepik.com/free-photos-vectors/woman) Author Daphne Maczolleck en Marijn Damsma
tags: 
  - jonge medewerkers
  - leidinggeven
categories:
 - Begeleidingsvaardigheden
english-version: The pitfalls of managers in the eyes of young employees
---

Uit onderzoek van onderzoeksbureau Motivaction in opdracht voor YoungCapital is gebleken dat jonge medewerkers hun leidinggevende gemiddeld een rapportcijfer van 7,2 geven. Een mooie score maar er is dus zeker ruimte voor verbetering en daarom bespreken wij in deze blog wat de belangrijkste verbeterpunten zijn.

**Het belang van een goede manager**

![Foto van vrouwen in gesprek op het werk](./de-verbeterpunten-van-2.png)

Maar liefst 84 procent van de jonge medewerkers waaronder het onderzoek is uitgevoerd (groep van 17 – 25 jarigen) geeft aan dat hun leidinggevende een grote invloed heeft op hun werkgeluk. Veel jonge medewerkers laten weten dat een slechte relatie met een manager heeft gezorgd voor vertrek bij een organisatie. Managers spelen dus een sleutelrol bij het behouden van jonge medewerkers in een organisatie.

**Wat maakt een manager goed?**

Tijdens het onderzoek is er ook aan de jonge medewerkers gevraagd welke eigenschappen zij het belangrijkst vinden in een werkgever. Uit het onderzoek bleek dat 'waardering tonen' als belangrijkst werd gevonden gevolgd door 'afspraken nakomen' en vertrouwen tonen'. De top 6 is compleet met de eigenschappen 'toegankelijk zijn' en 'op een goede manier feedback geven'. Wat opvalt is dat alle eigenschappen te maken hebben met duidelijkheid scheppen en waardering tonen.

![Belangrijkste eigenschappen van werkgevers volgens jonge medewerkers tot 25 jaar](./de-verbeterpunten-van-3.jpg)

Hoogleraar organisatiepsychologie prof. dr. Astrid Homan vermoedt dat de behoefte aan waardering voornamelijk te maken heeft met een verlangen naar zekerheid. Veel jonge medewerkers zijn onzeker over hun loopbaan binnen een bedrijf omdat ze geen vast contract hebben. Als je als manager waardering toont, laat je zien dat je tevreden met ze bent en dat geeft goede hoop op een contractverlenging.

**De belangrijkste verbeterpunten voor managers**

Na het globale onderzoek zijn de onderzoekers meer de diepte in gegaan. Er is niet alleen gekeken hoe de managers gemiddeld scoren op deze eigenschappen. Er is ook onderzoek gedaan naar onderwerpen die de jonge medewerkers niet hebben benoemd maar ook belangrijk zijn voor het werkgeluk. Hieruit zijn vijf belangrijke verbeterpunten gekomen.

*   Luisteren

De jonge medewerkers willen gehoord worden, letterlijk en figuurlijk, zo staat vermeld in de [YoungCapital Recruitment Guide](https://www.youngcapital.nl/werkgevers/recruitment-guide-aanvragen). Vertellen dat ze altijd bij je langs kunnen komen is niet genoeg. Laat zien dat je iets doet met hun ideeën zodat ze weten dat je luistert.

*   Stress voorkomen

Als er alleen maar gehamerd wordt op hetgeen wat fout gaat ervaren de jonge medewerkers stress. Dit zorgt er niet voor dat ze harder gaan werken, dus je helpt er niemand mee. Jonge medewerkers gaan harder werken van opbouwende kritiek en een positieve sfeer.

*   Op een prettige manier feedback geven

Feedback is heel belangrijk, en niet alleen voor een medewerker. Vraag bijvoorbeeld ook eens op welk gebied je als manager kan verbeteren. En probeer feedback af te sluiten met een compliment. Dit zorgt voor een positieve sfeer en zelfvertrouwen.

*   Jonge medewerkers denken graag mee

Betrek de jonge medewerkers ook bij besluiten, zeker als deze beslissingen effect hebben op hun werk. Als dit niet kan horen de jonge medewerkers graag de beweegredenen voor een besluit, op deze wijze kunnen ze beslissingen beter begrijpen en accepteren.

*   Talenten stimuleren

Mochten er groeimogelijkheden zijn binnen het bedrijf, laat dit dan vooral weten. Dit werkt enorm motiverend en neemt ook een stukje onzekerheid weg.

Kortom, laat jouw medewerkers weten dat ze belangrijk zijn en geef ze een gevoel van zekerheid. Zo haal je het maximale uit jouw werknemers.

Foto bovenin: [Woman vector created by slidesgo - www.freepik.com](https://www.freepik.com/free-photos-vectors/woman)

Dit Gastblog is geschreven door:

![Foto en mini bio Daphne](./de-verbeterpunten-van-3.png)