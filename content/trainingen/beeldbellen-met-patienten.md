---
title: Online - Beeldbellen met patienten
img: beeldbellen-met-patienten-1.jpg
---

**In de training Beeldbellen met patiënten, leer je als huisarts, specialist, POH'er of andere zorgverlener omgaan diverse actuele situaties in patiëntconsulten op afstand.Zorgverleners kunnen hiermee in kleine groepjes online oefenen. Voor huisartsen en POH'ers kunnen wij de training geaccrediteerd aanbieden via het LHV**

Heb je te maken met angstige patiënten? Met het voeren van slechtnieuwsgesprekken via de telefoon? Of met patiënten die zelf graag langs willen komen en emotioneel reageren op jouw reactie dat dit nu niet wenselijk is?

De training vindt digitaal plaats (via Zoom) in groepen van drie tot zes zorgverleners. We werken met het inbrengen van eigen casussen: de lastige situaties waar jij in de communicatie met patiënten zelf tegenaan loopt. We oefenen deze in rollenspellen met een trainingsactrice. De training duurt 1,5 uur.

Dus heb je zelf te maken met nieuwe situaties, zoals een hoog-risico patiënt die nu hulp mijdt, of emoties die je nu op afstand moet zien op te vangen? In de training vind je steun en handvatten door zelf te oefenen met de gesprekken. Mail naar Marijn@yeptrainingen.nl om meer informatie te krijgen. Geef daarbij graag aan of je op zoek bent naar een maatwerktraining of een open training. We helpen je graag verder!

> "Ik heb een patiënt met een angststoornis die zich vaak snel het ergste scenario in het hoofd haalt. Ze stond er op dat ze getest werd, maar ze voldeed niet aan de criteria, en ik kon het niet goed loslaten. Ik merk dat deze korte training me helpt om me minder mee te laten voeren in de emotie van de patiënt."

> "Lekker om in de groep even te stoom af te blazen. En ik merk dat ik sommige zinnetjes uit de training letterlijk gebruik, geeft houvast!"
>

Sarah van der Vlerk werkt als trainer/trainingsacteur veel in een medische context.  Ze geeft sinds 2017 medische communicatielessen in de bachelor en master geneeskunde van de VU. Ook is ze trainingsactrice voor de Huisartsenopleiding van het AMC en voor de opleiding Verloskunde.

Marijn Damsma, Anna Stutje en Mascha Lemmers begeleiden verschillende doelgroepen professionals met gesprekstechnieken in lastige situaties met medewerkers, cliënten en patiënten, waaronder huisartsen.