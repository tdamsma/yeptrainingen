---
title: "Netwerken"
img: netwerken-1.jpg
alt: Groep praat met elkaar over profielen
date: 2015-03-20
intro: Focus op de ander, zodat je waardevol contact aangaat en het niet geforceerd aanvoelt.
credits: Images Marijn Damsma Author Marijn Damsma
tags:
  - solliciteren
  - carriere
categories:
 - Carriere

english_title:
---

Netwerken is een woord dat jou als student of starter misschien de kriebels geeft. Velen denken aan een geforceerd gesprek met iemand die je niet of nauwelijks kent en waaraan je jezelf wil verkopen: 'neem mij!'. Opdringerig. Vervelend. Dit merk ik bij de begeleiding van starters naar een baan en jonge ondernemers naar opdrachten. Op die manier werkt netwerken ook helemaal niet. Wie zit er nou op te wachten om te horen wat jij allemaal wil en wat zij daarvoor moeten doen?



Charles Ruffolo, 'the network king' gelooft ook niet in het aanknopen van contacten puur gericht op het vinden van een baan/krijgen wat je wil. Volgens hem ben je te laat, als je na je studie ineens beseft dat je moet gaan netwerken voor een baan. Een netwerk opbouwen kost tijd! Succesvol netwerken is gericht op geven, niet op nemen. Dit kun je op allerlei manieren doen, in iedere fase van je werkende leven. Begin er dus vast mee voordat jij iets terug wil vragen, je studententijd is een perfecte periode.



Wat kun je geven? Je kan aandacht geven, of advies, of je kan je de persoon voorstellen aan voor hem/haar interessante personen in jouw netwerk. Knoop een gesprek aan, blijf gericht op de ander tijdens het gesprek, luister. Mensen vinden het fijn om te praten, vooral over zichzelf! 'Ok', zal je denken. 'Maar je doet het toch om zelf iets voor elkaar te krijgen, wanneer komt dat ter sprake?'. Naast geven is weten wat je zelf wil bereiken met het gesprek ook belangrijk. Het kan zijn dat je puur je netwerk wil vergroten. Zorg dan dat je de connecties die je maakt goed bewaart en af en toe contact houdt.



Het zou ook kunnen dat je al een paar zakelijke doelen hebt bij het praatje. Dit wetende, kun je meer gericht het gesprek ingaan en wat meer van jezelf laten zien. 'Wat leuk om te horen hoe je bij deze baan terecht bent gekomen. Ik heb ook op de site van dit bedrijf gekeken en dacht toen al dat het wat voor mij zou zijn. Wat voor projecten hebben jullie nu?' Het zal je verbazen, als je Ã©cht interesse toont in de ander, hoe gemakkelijk het netwerken zal gaan!